# Jak použít AI nástroje na generování textu a obrázků

**Slajdy** (ukázka): [bit.ly/generativni_ai](https://bit.ly/generativni_ai) 

**Cvičení** (z poslední hodiny): [bit.ly/ai_cviceni](https://bit.ly/ai_cviceni)

Materiály z workshopu o generativní AI, které jsem vedl v různých firmách a organizacích v průběhu posledního roku. Obsah je třeba přizpůsobit konkrétnímu klientovi. Trochu jinak se představují velké jazykové modely pracovníkům neziskovky nebo zákaznické podpoře výrobce stavebních materiálů a trochu jinak analytikům ČNB či střednímu managementu velké zdravotní pojišťovny.

## Myšlenky

- Dát lidem čas si s nástroji AI pohrát a vyzkoušet, k čemu by jim mohly být v práci dobré (víc než polovinu času věnovat na cvičení, dostatek prostoru na diskuzi a experimenty na základě podnětů od účastníků)

- *Učiňme AI opět nudnou!*: Pokud účastníci nejsou z vaší firmy / oboru, nemáte šanci v takto krátkém čase pochopit, co je podstatou jejich práce. AI je jen velké chytré kladivo. Oni sami musí vědět, co jsou jejich hřebíky. Jejich práce je to, co je zajímavé; AI je pouze nástroj, který ji usnadňuje nebo zlepšuje. (inspirace: člověk z HR se může pokusit napsat inzerát nebo kus vnitrofiremní komunikace, právník návrh smlouvy, zákaznická podpora posouzení žádosti...). 

- Pracovat po týmech 2-4 účastníků (silnější pomohou slabším, post-it note signalizuje, že jsou hotoví). Ideální počet účastníků je 12 (maximum je cca 20).

- Seznam nástrojů a odkazů, ke kterému se účastníci mohou vracet (je na začátku materiálů ke cvičením).

## Struktura:

### Úvod

Na úvod jsem ukázal 3–5 zpráv z posledního týdne až měsíce (v závislosti na aktuálním dění). Cílem je účastníky trochu ohromit a ukázat, že se děje něco důležitého. Dobré je vybrat zprávy z oboru klienta. 

Namátkový výběr zahrnuje:

- [ChatGPT lawyer](https://www.nytimes.com/2023/06/08/nyregion/lawyer-chatgpt-sanctions.html): právník, který použil na sepsání žaloby a to mu tam nastrkalo odkazy na neexistující případy
- [ChatGPT a medicína](https://people.com/boy-suffering-chronic-pain-for-3-years-finally-receives-diagnosis-via-chatgpt-7968393): chlapec trpící léta chronickou bolestí konečně správně diagnostikován
- [HeyGen Translate](https://x.com/0xgaut/status/1701624127755337901): možnost pomocí HeyGen přeložit video z jednoho jazyka do druhého včetně lipsync
- [ChatGPT a věda](https://x.com/DrCJ_Houldcroft/status/1758111493181108363): nadužívání některý slov (dvelve, intricate), artefakty v textu článků (jsem pouhý jazykový model), falešné obrázky
- [Klarna](https://www.klarna.com/international/press/klarna-ai-assistant-handles-two-thirds-of-customer-service-chats-in-its-first-month/) obsluhuje 2/3 dotazů na zákaznické centrum chatbotem
- [AirCanada chatbot](https://arstechnica.com/tech-policy/2024/02/air-canada-must-honor-refund-policy-invented-by-airlines-chatbot/): soud donutil AirCanada dodržet pravidla vrácení peněz, které vyhalucinoval její chatbot
- [Sora...](https://www.youtube.com/watch?v=Ub-b5XNEF78): po revoluci v generování textu a obrázků přichází řada na video, hudbu...
- [Golden Gate Claude](https://www.anthropic.com/news/golden-gate-claude)
- [Google AI](https://www.sciencealert.com/googles-latest-search-tool-is-telling-us-to-put-glue-on-our-pizza-and-eat-rocks) doporučuje jíst kameny a přidělat sýr k pizze lepidlem
- [Memes](https://www.demilked.com/ai-generative-fill-memes/): dokreslení a rozpohybování obrázků z internetu
- [AI ve financích](https://venturebeat.com/ai/the-future-of-financial-analysis-how-gpt-4-is-disrupting-the-industry-according-to-new-research): JP Morgan zavádí školení generativní AI pro každého zaměstnance, dobře napromptovaný ChatGPT konkuruje analytikům, 40% obratu McKinsey za poslední rok z generativní AI
- [Chyby ChatGPT](https://community.openai.com/t/why-9-11-is-larger-than-9-9-incredible/869824): je větší číslo 9.9 nebo 9.11? jaká je poslední číslice čísla pí? násobení velkých čísel, kolik L je ve větě, testování prvočíselnosti, halucinace...

### Představení

Představte se a řekněte, co děláte. Co je oblast vašeho zájmu? Proč by vás měli lidé poslouchat? Nebojte se přiznat, kde jste jen poučený lajk (pro mne třeba generování obrázků).

Následně **nechte účastníky, aby se představili sami** (co dělají, jakou mají s generativní AI zkušenost a kde vidí ve své práci možné použití). 

### První cvičení

Zdůrazněte, že nevadí, když výsledek nebude nic moc a později si ukážeme, jak promptovat lépe (nezapomeňte vysvětlit, co je prompt). 

### Teorie

Záleží na posluchačích. Někde si můžete dovolit jít trochu do hloubky, někde je lepší na to strávit minimum času. Cílem je, aby získali intuitivní nadhled, který jim umožní pochopit, co se dá a co nedá od velkých jazykových modelů čekat.

### Další cvičení

Vrátit se k původnímu cvičení a snažit se vylepšit výsledek. Vysvětlete, na co AI používáte vy. 

### Jaké dělá ChatGPT chyby

Halucinace, omezený učební rámec. Jaké dělají velké jazykové modely chyby a co s tím.

### Konkureční služby

Jsem docela rád, když účastníci používají několik různých služeb. Hodně lidí zná ChatGPT. Některé firmy mají Microsoft účet, který mohou použít pro přístup k Copilotovi. Skoro každý má Google účet, skrz který se dostane na Gemini. Kvůli artefaktům jsem na jednom cvičení poprosil, aby si účastníci pořídili Claude.

V této části je třeba vysvětlit a probrat výhody a nevýhody jednotlivých služeb. Poté alespoň stručně představit LMSYS leaderboard a otevřené modely (přes [Perplexity Labs](https://labs.perplexity.ai/)).

### Generování obrázků a videa

Účastníci dostanou test, ve kterém mají poznat rozdíl mezi skutečným a generovaným [obrázkem](https://www.seznamzpravy.cz/clanek/tech-ai-umela-inteligence-poznejte-fotku-od-falesneho-snimku-velky-test-ukaze-cemu-uz-nemuzete-verit-244237) / [videem](https://www.investigace.cz/deep-fake-vaclav-klaus/), a následně vytvoří něco vlastního.

### Etické a právní otázky

Probrat jak obecné zásady, tak ideálně něco z praxe - třeba konkrétní váš průšvih a jeho následné řešení.

### Závěr

Nechat prostor na diskuzi. Pokud zbývá čas, osvěčilo se mi vzít nějaký interní dokument či text z webu klienta, nechat jej Claude přetvořit do textu písně a tu potom nazpívat pomocí [Suno](https://suno.com/). 

Další možností je vytvořit jednoduchou dynamickou stránku (například planety obíhající kolem slunce, interakce tří těles) nebo webovou aplikaci pomocí [Claude Artefacts](https://beginswithai.com/claude-artifacts-explained/).
